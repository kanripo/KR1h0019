# -*- mode: mandoku-view; -*-
#+TITLE: 石鼓論語答問
#+DATE: 2016-04-12 13:59:42.123654
#+PROPERTY: ID KR1h0019
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1h0019_WYG_000-1a>¶
　　欽定四庫全書¶
¶
　　石鼓論語答問¶
¶
　　提要¶
¶
　　(臣)等謹案石鼔論語答問三巻宋戴溪撰溪¶
有續呂氏家塾讀詩記已著録是書舊本有¶
寶慶元年許復道序稱淳熙丙午丁未間溪¶
領石鼔書院山長與湘中諸生集所聞而為¶
此書朱子嘗一見之以為近道陳振孫書録¶
<pb:KR1h0019_WYG_000-1b>¶
解題所載與序相符其書詮釋義理持論醇¶
正而考據間有疎舛如解緇衣羔裘節先加¶
明衣親身次加中衣冬則次加裘裘上加裼¶
衣裼衣之上加朝服其説本于崔靈恩不為¶
無據然詩羔裘篇孔疏謂玉藻君衣狐白裘¶
錦衣以裼之又云以帛裏布非禮也鄭注云¶
冕服中衣用素朝服中衣用布若皮弁之下¶
即以錦衣為裼即是以帛裏布故知中衣在¶
<pb:KR1h0019_WYG_000-2a>¶
裼衣之上其文甚明溪葢未之深考又解吉¶
月必朝服而朝節謂玉藻天子𤣥端而朝日¶
於東門之外不必依鄭注改端為冕葢稱端¶
者通冠冕言之其説亦通樂記端冕而聼古¶
樂鄭注端為𤣥衣孔疏端為𤣥冕凡冕服皆¶
其制正幅故稱端也然玉藻天子𤣥端而朝¶
日於東門之外與下文𤣥端而居對舉見異¶
故朝日𤣥冕即不得通稱𤣥端此鄭所以决¶
<pb:KR1h0019_WYG_000-2b>¶
冕之誤為端溪亦失考也然訓詁義理説經者¶
向别兩家各有所長未可偏廢溪能研究經¶
意闡發㣲言于學者不為無補正不必以名¶
物典故相繩矣乾隆五十四年二月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
